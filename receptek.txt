Puncsos mignon
    85 perc
    8 adag
    Megfizethető
Hozzávalók:
    A piskótához:
        10 db tojás
        20 dkg kristálycukor
        20 dkg liszt
        0.5 csomag sütőpor
        vaj (a tepsihez)
    A puncsos bevonathoz:
        2 dl narancslé
        15 dkg kristálycukor
        0.25 dl rum
        2 ek kakaópor
    A bevonathoz:
        50 dkg kristálycukor
        1 tk ecet (20 %-os)
        piros ételfesték
Elkészítés:
    A puncsos mignon elkészítéshez a tojásokat szétválasztjuk. A sárgájákat fehéredésig keverjük a cukorral. Hozzászitáljuk a lisztet és a sütőport, majd összedolgozzuk.
    A fehérjéket kemény habbá verjük és óvatos mozdulatokkal a tojássárgás masszához forgatjuk.
    A tésztamasszát három részre osztjuk, majd adagonként egy 36×25 cm-es, kivajazott tepsibe simítjuk. 180 fokra előmelegített sütőben, egyenként kb. 15 perc alatt készre sütjük.
    Közben a narancslét a cukorral és 1 dl vízzel sziruposra főzzük.
    Az egyik kisült piskótalapot meglocsoljuk egy kevés sziruppal és a rummal, majd megszórjuk a kakaóval. Ezt a piskótalapot a két száraz lap közé tesszük, kissé lenyomkodjuk, majd a hűtőbe tesszük egy éjszakára.
    Másnap a rétegezett piskóta széleit vágjuk le, majd vágjuk fel a süteményt 4×4 cm-es kockákra.
    A cukormázhoz a 2,5 dl vizet felforraljuk a cukorral és az ecettel. Kis lángon 10 percig főzzük. A keveréket tálba öntjük, néhány csepp piros ételfestéket adunk hozzá, és kevergetve hagyjuk langyosra hűlni kb. 10-12 perc alatt. Végül a mázzal bevonjuk a mignonokat, és hagyjuk rajtuk megszilárdulni.

Csirkés-korianderes töltött cukkini
    45 perc
    4 adag
    Megfizethető

Tejmentes palacsinta
    20 perc
    4 adag
    Átlagos

Gombakrémleves erdei gombából
    30 perc
    4 adag
    Megfizethető

Diétás cheesecake (sajttorta)
    90 perc
    8 adag
    Megfizethető

Túrós zabpalacsinta
    30 perc
    1 adag
    Átlagos